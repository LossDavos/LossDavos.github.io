<p>1. Ľud môj národ premilený, pre teba som skrvavený. 
Ja Boh stal som sa ti bratom, 
ty`s ma na smrť vydal katom.</p>
<p>2.	Na Egypt som poslal ranu, viedol som ťa do Kanaánu, 
	dal som ti trón, česť a vládu, ty si na mne spáchal zradu.</p>
<p>3.	Ja som ti dal berlu slávy, ty mne tŕnie kolo hlavy. 
	Dlhé veky som ťa chránil, ty`s ma nevernosťou ranil.</p>
<p>4.	Keď ti ústa vysychali, dal som ti piť z lona skaly. 
	Ty si môj smäd, čo svet spasil, výsmechom a žlčou hasil.</p>
<p>5.	Z rán po hadoch som ťa hojil, ty si na mne svoj hnev kojil, 
	svietil som ti cestou v noci, ty`s mne handrou zastrel oči.</p>
<p>6.	V púšti bez vlahy a chleba kŕmil som ťa mannou z neba. 
	Ako matka som ťa choval, preto si ma zauškoval.</p>
<p>7.	Ľud môj národ premilený, pre teba som skrvavený. 
	Ja Boh stal som sa ti bratom, 
	ty`s ma na smrť vydal katom.</p>