<strong> R: Kde je láska opravdivá, tam Boh prebýva</strong>

1.Láska Kristova nás zhromažďuje k stolu, 
v ňom sa všetci tešme, radujme sa spolu. 
Vrúcne ctime Boha, nech je puto tuhšie, 
milujme sa bratsky z otvorenej duše.

<strong> R: Kde je láska opravdivá, tam Boh prebýva</strong>

2.Keď nás teda láska spája pri oltári, 
hľaďme, by nás nikdy nedelili sváry. 
Nech sa od nás vzdialia nezhody a spory, 
medzi nami Kristus večné bratstvo tvorí.

<strong> R: Kde je láska opravdivá, tam Boh prebýva</strong>

3.Kriste Bože, daj nám s blaženými raja 
obdivovať krásu Tvojho obličaja. 
Ty náš nesmierny zdroj čistej blaženosti, 
ktorá klíči v čase, zreje vo večnosti.